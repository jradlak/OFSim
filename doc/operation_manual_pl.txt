Program posiada 3 podstawowe tryby:

1. Manualnej kontroli nad lotem
2. Kontroli automatycznej.
3. Predykcji trajektorii lotu.

Oraz dodatkowy, trzeci tryb diagnostyczny, który nie jest jest bezpośrednio dostępny dla użytkownika.
Tryb predykcji trajektorii jest osiągalny w dowolnym momencie z dwóch pierwszych trybów po rozpoczęciu symulacji.
W czasie lotu rakiety nie jest możliwe przełączanie pomiędzy trybami 1 i 2. 

Tryb manualnej kontrola lotu:
==============================

W tym trybie lot rakiety kontrolowany jest za pomocą klawiatury.

Dostępne klawisze:

1. r - uruchomienie trybu manualnej kontroli / powrót do trybu kontroli automatycznej.
2. z - zwiększenie siły ciągu silnika
3. x - zmniejszenie siły ciągu silnika
4. c - dodatnia rotacja kierunku wektora ciągu w osi x
5. v - ujemna rotacja kierunku wektora ciągu w osi x
6. b - dodatnia rotacja kierunku wektora ciągu w osi y
7. n - ujemna rotacja kierunku wektora ciągu w osi y
8. , - dodatnia rotacja kierunku wektora ciągu w osi z
9. space - ujemna rotacja kierunku wektora ciągu w osi z

W trybie manulanej kontroli rysowane są dodatkowe wskaźnikowe wektory ukazujące kierunek działania wektora prędkości i siły ciągu silnika.
Wektory te mają kolor odpowiednio: czerwony i niebieski.

Tryb automatycznej kontroli lotu:
=================================

Jest to domyślny tryb symulatora.
W tym trybie sterowanie lotem rakiety odbywa się dzieki wykonywaniu przez komputer zapisanych instrukcji lotu (program lotu).
Oznacza to de-facto możliwość programowania lotu rakiety w wybranym języku programowania. Dostępne są dwa języki: niskopoziomowy asembler oraz Python.
Opisy asemblera oraz API języka PYTHON dołączone są w oddzielnych dokumentach.

W celu rozpoczęcia symulacji w tym trybie należy najpierw załadować program kontroli lotu z dysku lub napisać go od podstaw w osadzonym w symulatorze edytorze.

Kontrola lotu w czasie symulacji
================================

W obydwu trybach w celu rozpoczęcia symulacji należy kliknąć zielony przycisk "play" na panelu sterowania.
Możliwe jest przyspieszenie czasu oraz zapauzowanie symulacji. Czerwony przycisk "stop" resetuje symulację.

Podczas trwania symulacji możliwy jest podgląd przewidywanej trajektorii lotu - klawisz 'm'.
W tym trybie kamera zmienia swoje położenie i rysowana jest krzywa w kolorze zielonym i czerwonym. Kolor zielony oznacza przebytą drogę, 
a czerwony przewidywaną trajektorię lotu rakiety. W tym trybie można swobodnie obracać kamerą przy użyciu myszy. 
Ruch w przestrzeni możliwy jest za pomocą klawiszy 'wsad'.
Ponowne naciśnięcie 'm' spowoduje powrót do trybu symulacji (automatycznej lub manualnej);